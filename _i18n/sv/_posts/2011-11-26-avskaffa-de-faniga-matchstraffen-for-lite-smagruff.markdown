---
layout: post
status: publish
published: true
title: Avskaffa de fåniga matchstraffen för lite smågruff
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 167
wordpress_url: http://per.halleluja.nu/?p=167
date: !binary |-
  MjAxMS0xMS0yNiAwMDoxNTo1NCArMDIwMA==
date_gmt: !binary |-
  MjAxMS0xMS0yNSAyMToxNTo1NCArMDIwMA==
categories:
- Ishockey
- Elitserien
tags: []
comments: []
---
<p>Tänkte nu passa på att delge för er alla min syn kring det här med <em>slagsmål</em> i ishockey.</p>
<p>Jag tycker det är dags att vi i våra svenska ligor (Elitserien och Hockeyallsvenskan) avskaffar regeln om matchstraff vid lite smågruff/slagsmål. Som t.ex. <a href="http://www.tv4play.se/sport/hockeyklipp?title=har_far_axelsson_matchstraff_efter_slagsmal_-_canal&videoid=2101958">det här</a> exemplet. Jag menar, hallå? De delar knappt ut några slag mot varandra, eftersom domarna griper in. Hur i hela världen kan det där rendera en 5+20-utvisning, egentligen?</p>

Jag menar så här: game misconduct (alltså matchstraff och eventuellt ytterligare avstängningar i kommande matcher) är ett straff som ska delas ut i situationer där en spelare uppenbart agerar vårdslöst/hänsynslöst mot en annan spelare. T.ex. diverse "checking to the head"-situationer är ju rätt så solklara exempel på sådant. Utvisning, med matchstraff. Inget att diskutera.

Däremot lite "råkurr", gruff etc, det tycker jag är överdrivet att ge ett matchstraff för. Faktiskt. Jag anser att man i europeisk hockey borde gå över till NHL-regler på det här området. Dela ut en 5:a (major penalty) till vardera parten, och sedan får det vara nog med det.

Hockey är trots allt en känslosport, och jag ser ett slagsmål som ett, visserligen ganska brutalt men ändå naturligt, sätt att uttrycka sina känslor när de lite grann "svallar över". Kanske kan det också finnas en sanning i påståendet om att NHL-reglerna leder till ett mer "rent" spel i övrigt; det har jag inte underlag nog för att kunna uttala mig om. Men helt klart är att det känns fånigt där domarna verkligen kämpar för att till varje pris undvika en fight, och sedan visar ut kombattanterna för resten av matchen...

----

*Uppdatering 2015-07-24*: Efter att ha studerat Bertuzzi vs Moore-fallet en del vid olika tillfällen så tror jag att jag kanske är benägen att justera min ståndpunkt en aning. (Den som kanske inte hängt med i alla turer kring just denna incident rekommenderas att kolla [denna video](https://www.youtube.com/watch?v=j_p4cpeyS4M) på YouTube som dels visar själva incidenten, och även pratar om efterspelet. I korthet kan man sammanfatta det med att Moores hockeykarriär avslutades pga. ett brutalt överfall av Bertuzzi. Moore låg dessutom på sjukhus i 5 månader (!) efter incidenten.)

Men det är lite både och. T.ex. [Strålman vs. Kovalchuk (2008)](https://www.youtube.com/watch?v=ZRlI1j5jQb8) är jag betydligt mer positiv till. Samma sak med [Erik Karlsson vs. Koba Jass (2012)](https://www.youtube.com/watch?v=axm-Mb3Con8). Inslag som dessa tycker jag är en spännande krydda, som jag inte skulle vilja vara utan. Men det ska väl helt enkelt hållas på en någorlunda "rimlig nivå", typ.
