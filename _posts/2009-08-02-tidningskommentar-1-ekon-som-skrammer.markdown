---
layout: post
status: publish
published: true
title: ! 'Tidningskommentar #1 - "Ekon som skrämmer"'
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 53
wordpress_url: http://per.halleluja.nu/?p=53
date: !binary |-
  MjAwOS0wOC0wMiAyMjoyNzo1NiArMDMwMA==
date_gmt: !binary |-
  MjAwOS0wOC0wMiAyMDoyNzo1NiArMDMwMA==
categories:
- Politik
- Vänstern
- Kristdemokraterna
- Media
- Expressen
tags: []
comments: []
---
<p>I <a href="http://www.expressen.se">Expressen</a> den 8 juli 2009 kunde man bland de åtta första sidorna hitta inte mindre än två olika (!) påhopp på Göran Hägglund. Skickligt! Eller ska vi kalla det utstuderat?</p>
<p>Vad var det då Hägglund hade sagt som var så förskräckligt? Jo, han attackerade <em>kulturvänstern</em>. Huvaligen! Får man verkligen göra så i (S)verige? Tydligen inte, för reaktionen lät inte vänta på sig från denna tidning. Jag väljer här att börja med att publicera några citat från <a href="http://www.kristdemokraterna.se/GoranHagglund/Tal/090702Almedalen.aspx">Hägglunds tal</a> (dessa publicerades i <em>Ekon som skrämmer</em>-krönikan i en mer förkortad variant).</p>
<blockquote><p>Men inte heller när jag vänder örat mot vänster hör jag mycket annat än svårartade performance-vrål och kultursidornas idisslande av dekonstruktionen av könet, upplösningen av kategorierna, nedmonteringen av jaget och annat hyllande av sådant som i deras avskydda USA allmänt brukar gå under benämningen bullshit.</p></blockquote>
<p>Lite senare:</p>
<blockquote><p>Jag har sagt att vi kristdemokrater är verklighetens folk. Med det menar jag inte bara de som är aktiva i partiet utan alla svenskar som lever på ett sätt vänstern inte vill att de ska leva.</p>
<p>De som har familj, arbetar, tar semester och lever sina liv som folk gör mest.</p>
<p>Men dem hittar vänstern av någon anledning alltid något fel på. Krönikörerna talar om för dem att de ska skämmas för att de är inskränkta.</p>
<p>Teaterregissörerna talar om för dem att deras tillvaro är falsk och förljugen. Och i förskolan får barnen veta att lekarna måste vara könsrollsneutrala.</p></blockquote>
<p>Att påstå dessa saker är tydligen i vårt politiskt korrekta (S)verige alltför framsynt. MarieLouise Samuelssons synnerligen "genomtänkta" analys av Hägglunds tal avslutas med dessa stycken:</p>
<blockquote><p>Men om Hägglund själv besatt den bildning han efterlyser skulle han känna igen sina resonemang från ett förflutet som förskräcker, då larm om kulturens förfall stämplade, exempelvis, <strong>Henrik Ibsen</strong> och <strong>Émile Zola </strong>som uttryck för dekadens.</p>
<p>Politiker som frestas att tala om "folket" relaterat till kulturpolitik behöver en särskild skönlitterär kanon. På läslistan är <strong>Sebastian Haffners</strong> <em>En tysk mans historia</em> given, med <strong>Ingemar Karlssons</strong> och <strong>Arne Ruths</strong> <em>Samhället som teater - estetik och politik i tredje riket</em> som bredvidläsning.</p>
<p>Hägglunds egna ord kan fungera som fotnot. "Att "väcka debatt" har kommit att bli en branschursäkt för precis vilka billigheter som helst.</p></blockquote>
<p>I klartext: jag känner mig träffad, du är nazist (eller har åtminstone totalitära tendenser) och därför behöver jag inte lyssna på dig.</p>
<p>Är inte detta ett fruktansvärt oseriöst sätt att bemöta en meningsmotståndare? Det tycker åtminstone jag. Det är ett klassiskt retoriskt trick som kallas för "guilt by association". Med andra ord: försök att på något sätt visa att din meningsmotståndare kan associeras med någon företeelse som är allmänt förknippad med något negativt, så slipper du bemöta de sakmässiga argumenten.</p>
<p>Jag tycker att Hägglund faktiskt har flera poänger i det han påpekar. Det <em>är</em> otvetydigt en snedvridning mot vänsterhållet bland våra svenska medier. Sedan får de kalla sig oberoende liberaler, oberoende socialdemokrater eller vad de nu vill. De är vänstervridna i sina värderingar i vilket fall som helst.</p>
<p>Det betyder: homosexualitet anses som något helt naturligt och oproblematiskt (och den som ifrågasätter detta problematiseras i gengäld), feminism anses som sunt och ett paradigm som inte får ifrågasättas (de könsrollsneutrala lekarna på förskolan är ju ett tydligt exempel på detta!). "Den svenska modellen" lovprisas och USA (och Israel) svartmålas. Detta är vänsterpressen, sammanfattad i några få meningar.</p>
<p>Och <strong>Gud nåde dig</strong>, Hägglund eller någon annan, om du vågar genomskåda och ifrågasätta detta!</p>
<p>Kalla mig nazist, mörkbrun eller vad ni vill, men jag menar att så länge media fortsätter att ifrågasätta "verklighetens folk" och anse dess värderingar förlegade, så behövs politiker som Göran Hägglund, som faktiskt vågar säga ifrån om detta. Att man i artikeln letat reda på ett foto där Göran ser riktigt arg och totalitär ut, är ju ganska talande i sig själv...</p>
<p>All samhällsutveckling är inte positiv. Tack Göran för att du vågar säga detta!</p>
