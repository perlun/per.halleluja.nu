---
layout: post
status: publish
published: true
title: Tyvärr, Tre Kronor... Inget OS-guld den här gången
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 117
wordpress_url: http://per.halleluja.nu/?p=117
date: !binary |-
  MjAxMC0wMi0yNSAyMzo0MTo0NSArMDIwMA==
date_gmt: !binary |-
  MjAxMC0wMi0yNSAyMDo0MTo0NSArMDIwMA==
categories:
- Ishockey
- Tre Kronor
tags: []
comments: []
---
<p>Som ni säkert redan hört vid det här laget blev <a href="http://svt.se/2.127996/1.1904647/fiasko_for_tre_kronor_-_utslagna_i_kvartsfinal">Tre Kronor utslagna av Slovakien</a> i kvartsfinalen i de pågående OS-tävlingarna i Vancouver. Trist, förstås, för alla oss svenskar. Men vill ändå ta några rader för att reflektera över denna match.</p>

<p>Först vill jag säga att jag är inte riktigt nöjd med Bengt-Åkes insats. Precis som Micke Renberg är inne på så fick bröderna Sedin bara spela 8 minuter i de två första perioderna, och det är nog alltför lite. Det är trots allt tränarens uppgift att se till att rätt gubbar lirar, så här tycker jag inte Bengt-Åke kan skylla ifrån sig med att "de fick fler byten" eller liknande. Han måste ha bättre koll helt enkelt, och driva en mer <em>aktiv</em> coachning.</p>
<p>Sedan så är det en annan sak som är lite intressant... Det är matchen mot Vitryssland från 2002. En finlandssvensk kollega tipsade mig om <a href="http://www.aftonbladet.se/nyheter/article59722.ab">den här</a> artikeln. Svenska medier gav Sverige segern redan på förhand, och så gick det som det gick... ungefär likadant som nu: man blev alltför självsäkra, vilket tyvärr brukar straffa sig.</p>
<p>Men låt oss nu jämföra just Vitrysslands-matchen från 2002. Det finns nämligen skrämmande stora likheter:</p>
<ul>
<li>Matchen mot Vitryssland var i OS. Precis som idag.</li>
<li>Matchen mot Vitryssland var en kvartsfinal. Precis som idag.</li>
<li>Matchen mot Vitryssland slutade 4-3 till "fel" lag. Precis som idag.</li>
<li>Matchen mot Vitryssland spelades i Nordamerika (dock med stor rink). Precis som idag.</li>
<li>Innan matchen mot Vitryssland hade Sverige vunnit tre raka matcher (mot Kanada, Tjeckien och Tyskland). <strong>Precis som idag hade man innan kvartsfinalen inte tappat en enda poäng!</strong></li>
</ul>
<p>Det är nog som Kaj Kunnas sa: ett lag har inte vunnit OS utan att förlora en match sedan 1984, och då var det Sovjetunionen som gjorde det. Låt oss nu inse att vi är inte <em>riktigt</em> i samma nivå som Sovjetunionen en gång var inom ishockey... :-)</p>
<p>Vi ses i Sochi 2014. Hoppas på guld den gången! Det är nämligen så att sedan OS 1992 har Sverige spelat så här:</p>
<ol>
<li>1992 (Albertville). Utslagna i kvartsfinalen av Tjeckoslovakien (som det hette på den tiden).</li>
<li>1994 (Lillehammer). Guld, efter den spektaktulära dragningen av Foppa.</li>
<li>1998 (Nagano). Utslagna i kvartsfinalen av Finland.</li>
<li>2002 (Salt Lake City). Utslagna i kvartsfinalen av Vitryssland.</li>
<li>2006 (Turin). Guld, efter finalmatch mot Finland. Nicklas Lidström gjorde det avgörande målet.</li>
<li>2010 (Vancouver). Utslagna i kvartsfinalen av Slovakien.</li>
</ol>
<p>Ser ni mönstret? Det verkar som att antingen blir vi utslagna i kvartsfinalen eller så vinner vi guld! :-) Hoppas på "tredje gången gilt" i Sochi.</p>
