---
layout: post
status: publish
published: true
title: Tyvärr Tre kronor, inget VM-guld den här gången heller...
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 131
wordpress_url: http://per.halleluja.nu/?p=131
date: !binary |-
  MjAxMC0wNS0yMyAwMDo0MToxNCArMDMwMA==
date_gmt: !binary |-
  MjAxMC0wNS0yMiAyMTo0MToxNCArMDMwMA==
categories:
- Diverse
- Ishockey
- Tre Kronor
tags: []
comments: []
---
<p>Inte ens VM-final. Känns lite surt faktiskt. Sverige spelade faktiskt rätt så bra stundtals (och Tjeckien spelade <em>inte</em> speciellt bra, missade passningar osv). Men så gjorde man det klassiska misstaget: man började backa hemåt alltför mycket; istället för att spela den (faktiskt osvenska, men riktigt bra genomföra!) offensiva "dumpa pucken djupt"-hockeyn som ibland efterfrågats från svenskt håll, som man spelat tidigare, så blev man istället tillbakatryckta. Delvis pga. att man själva gick på defensiven, och säkert också delvis pga. att Tjeckien förstås gjorde allt de kunde för att kvittera.</p>

<p>Och så kom den då, den omdiskuterade timeouten. Vet inte om den egentligen var så otroligt dum. Man kan förstå den, om man tänker på att vilja vila backarna. Men tyvärr så kan man såhär i efterhand se att den <em>kanske</em> gav Tjeckien exakt de som de själva behövde för att samla trupperna och tala igenom spelet, innan de så går in och kvitterar matchen...</p>
<p>Och så straffarna. Här känner jag faktiskt att det <strong>måste</strong> bli uppryckning från Sveriges sida. Någon av TV6-kommentatorerna nämnde att den tjeckiske målvakten är mer van än Jonas Gustafsson på att hantera straffar, eftersom man i NHL har straffar när det slutar oavgjort (efter att först ha spelat en förlängning, min kommentar). Men i Elitserien gör man <em>inte</em> på det sättet. Istället så blir det bara förlängning; är det fortfarande mållöst går lagen därifrån med varsin poäng (så som jag förstått det).</p>
<p>Detta är naturligtvis inte alls bra. Det gör att spelarna, både målvakter och utespelare, blir ju inte alls lika vana och erfarna vid straffläggning. Linus Omark ska ha en fet credit för att han faktiskt ändå sätter sin straff, men tyvärr så misslyckades ju både den första straffläggaren från Sverige och den sista (Tony Mårtensson). Med mer träning på straffar så tror jag man får upp effektiviteten och får lite mindre "nerv" i det hela. Man lyckas höja sig det där lilla snäppet extra, som kanske i den här matchen hade lett till en VM-final...</p>
<p>Nu blev det inte så, utan Sverige får istället nöja sig med sin tredje raka VM-bronsmatch. Det är väl inte fy skam i och för sig, men ändå. Ryssland spelar sin tredje raka VM-final (de vann ju både 2008 i Canada och 2009 i Schweiz)...</p>
<p>Nu är det gärnet som gäller imorgon. Allt annat än en bronsmedalj är underkänt. Tyskland ska helt enkelt inte ha någon chans mot Tre Kronor, särskilt inte om de spelar så pass bra som man faktiskt gjorde idag. Heja Sverige! :-)</p>
