---
layout: post
status: publish
published: true
title: ! 'Malmö Redhawks-Mora: 3-5'
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 82
wordpress_url: http://per.halleluja.nu/?p=82
date: !binary |-
  MjAwOS0wOS0xOCAyMjowMTowMiArMDMwMA==
date_gmt: !binary |-
  MjAwOS0wOS0xOCAyMDowMTowMiArMDMwMA==
categories:
- Malmö Redhawks
tags: []
comments: []
---
<p>Så var det då dags igen. Malmös första hemmamatch för säsongen blev en ganska intressant upplevelse.</p>
<p>Matchen kändes ett tag ganska avgjord, Mora ledde med <strong>3-0</strong> i mitten av andra perioden. Då hände något. Den finske slagskämpen Teemu Kesä gjorde ner en kille i Mora så att han blev liggande, och fick inte mindre än 7 utvisningsminuter mot sig, plus matchstraff. En 2+5:a alltså. Malmö klarade ändå det ganska hyfsat; det blev bara 1 mål baklänges (4-0 till Mora). Och så, i slutet av detta 7-minutersstraff så kommer Calle Söderberg fri och en Moraspelare drar omkull honom. Det blir en straff för Malmö, som Morten Green sätter snyggt. Matchen står nu 4-1.</p>
<p>Bara någon minut senare kommer Malmö med ett ytterligare reduceringsmål. Det här var riktigt fint faktiskt, direktskott på en pass. 4-2 som till slut blev 5-3 till Mora efter en riktigt spännande slutperiod.</p>
<p>Utan att någonsin ha varit på en NHL-match, eller ens i Nordamerika, så är ändå min känsla där under slutet av machen denna: <em>Sverige har fått ett NHL-lag</em>. Det finns faktisk slående likheter. Visst, spelarna är inte lika bra som Wayne Gretzky, det kan man väl kanske inte påstå. :-) Men: den fysiska spelstilen finns där, t.o.m. så att folk i publiken reser sig upp och applåderar när en Malmöspelare delar ut en riktigt saftig tackling. Man buar ut motståndarlagets spelare (den som Teemu Kesä körde över när han fick sitt matchstraff). Och mot slutet av matchen, när Malmö jagade reducering efter 4-3 målet tror jag det var, så stod folk upp så till den punkt att de skymde kamerorna en aning i vissa vinklar! Snacka om hockeystämning. Snacka om folkfest.</p>
<p>Det här bådar riktigt, riktigt gott inför den kommande säsongen. Hoppas de fortsätter på samma sätt. Den här gången ska inte Redhawks hamna på en sjundeplats. Mitt tips är:</p>
<ol>
<li><strong>Leksand. </strong>Har trots allt ett av de bättre lagen, även fast de tappat Green i år (till Malmö).</li>
<li><strong>AIK</strong>. Jag tror kampen om andraplatsen står mellan just Malmö och AIK.</li>
<li><strong>Malmö</strong>. Som en inbiten Redhawks-fan så måste jag förstås placera Malmö rätt högt. :-) Närå, men jag tror faktiskt de kan ha en chans att komma rätt högt om de bara orkar kämpa, vinna mot blåbären (Borås, Sundsvall etc) och ge topplagen (AIK, Leksand) en fight åtminstone på hemmamatcherna.</li>
<li><strong>Mora</strong>. Kanske Troja-Ljungby är en aspirant här också. Vet inte hur de skött "silly season" i år.</li>
</ol>
<p>Finns väl en del andra hyfsade lag också, som Almtuna, Västerås och Växjö kanske... Men de är nog i princip dessa som nu nämnts som har en chans att nå kvalserien. Kanske Löven också förstås.</p>
<p>Jag själv kommer dock ta en hockeypaus (åtminstone vad gäller Malmö Redhakws) från och med nu och fram till jul, för att hinna ägna mig mer åt annat. Kanske blir någon match där i mellandagarna om man får tråkigt. :-) Men just kring jul/nyår finns ju också Junior-VM att titta på som kan vara riktigt intressant; Sverige spelade ju final i fjol mot Canada som vi tyvärr förlorade, men varför inte hoppas på revansch i år?</p>
