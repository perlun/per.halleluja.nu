---
layout: post
status: publish
published: true
title: ! 'Sverige-Ryssland: 4-3 (st)'
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 80
wordpress_url: http://per.halleluja.nu/?p=80
date: !binary |-
  MjAwOS0wOS0wMyAyMTo1OToxOSArMDMwMA==
date_gmt: !binary |-
  MjAwOS0wOS0wMyAxOTo1OToxOSArMDMwMA==
categories:
- Ishockey
- TV
- SVT
- Tre Kronor
tags: []
comments: []
---
<p>Kul, Tre Kronor! Roligt med en <a href="http://svt.se/2.19785/1.1677685/tre_kronor_vann_i_sasongsdebuten?lid=puff_1677696&amp;lpos=rubrik">seger</a>, även om det förstås hade varit roligare med 3 poäng än 2. Men två poäng får nog anses som ruggigt bra presterat ändå, med tanke på hur mycket Ryssland trots allt tryckte på. Särskilt bra tycker jag Omark/Harju var i början av matchen. Kul också att "Weinis" fick bli matchavgörande, när han är på topp så är han ruggigt bra.</p>

<p>Det kan nog bli en riktigt fin hockeysäsong, den här... och vet ni vad? Jag börjar nästan känna att det kan bli Sverige-Ryssland igen, som avslutning på säsongen. OS-final kanske? (fast det är ju inte riktigt avslutning) Pratade med pappa nu under tiden jag skrev blogginlägget, och han tyckte att Kanada blir det nog, eftersom det är på små rinkar. Så, kanske vi kan hoppas på Sverige-Kanada i OS-final (Sverige vinner med 6-5 efter sudden, Omark sätter det avgörande målet efter ett friläge) och Sverige-Ryssland i VM-final (Sverige vinner med 3-2 efter full tid).</p>
<p>Men, så några ord om den rent ut sagt <strong>bedrövliga</strong> TV-produktionen som SVT ägnar sig åt. Först lite ros: det är bra att man åtminstone skippar den här "publiken" som man har på vissa turneringar. Det känns bara löjligt. Låt experterna sköta hockeysnacket, det blir nog bäst så. Sedan tycker jag att den där studion känns lite töntig över lag också. Tacka vet jag Viasat (TV6), de hade ju en studio riktigt "rinkside" vid förra VM. Och så ordentliga intervjuer med Bengt-Åke, nästan lite väl ofta kanske kan tyckas, men ändå. SVT hade inte <em>en enda</em> intervju med någon spelare eller tränare, under matchen. Alright, det kan man kanske ta, kan tyckas.</p>
<p>Men efter matchen? Nada. Intet. Inte med någon spelare, inte med någon tränare. Kollade på svt.se nu och hittade bara en 54 sekunder sammanfattning av matchen, alltså inte ens någon komplettering av det som sändes på TV.</p>
<p>TV-sändningen var ju för övrigt splittad på 5 olika block i 2 olika kanaler, som tidigare nämnts. Måste skaffa en HTPC alltså, för jag såg att matchen sändes i sin helhet (precis som det ska vara!) på SVT Play. Det jag skulle vilja är att ha en HTPC som ger mig <strong>en fjärrkontroll</strong> med vilken jag kan ta emot allt: TV-sändningar, webbtv-klipp och livestreaming av innehåll (som ikväll). Detta går att uppnå, med en vanlig HTPC, eftersom du kan sätta in ett DVB-C, DVB-T eller DVB-S kort i en sådan. Problemet är bara att då utestänger man mina två favoritkandidater (om man någon  dag byter TV-leverantör): <a href="http://www.anvia.fi/sv-SE/Privat/Tv/NetikkaTV/Sidor/default.aspx">Netikka TV</a> respektive <a href="http://www.maxivision.fi/index.php?id=51">Maxivision</a>. Bägge dessa bygger nämligen på egen, IPTV-baserad teknik, som dessvärre endast stöds av deras egna boxar (i Netikkas fall en Kreatel 1910, i Maxivisions fall vet jag inte vad det är för box).</p>
<p>Det är detta som är så retligt. Om man väljer mellan de tre olika alternativen DVB-C, DVB-T eller DVB-S så faller DVB-T bort direkt, eftersom vi är bosatta i "fel land" - de marksända kanalerna är bara på finska (utom vissa enstaka program, typ hockey-VM som sänds på svenska + FST5 som är en helt svenskspråkig kanal. Men ändå, dessa kanaler utgör en minimal del av vårt TV-tittande). Det finns svenskspråkiga betalkanaler också via DVB-T, men utbudet är begränsat/dyrt.</p>
<p>DVB-C då? Jovars. Det finns ett lokalt kabelbolag där vi bor, med ett bra utbud av svenskspråkiga kanaler (SVT*, TV3, TV4, Kanal 5, TV6 och Kanal 9 ingår i deras utbud). Men kvaliteten på signalen är inte speciellt bra, enligt min erfarenhet.</p>
<p>Då återstår bara DVB-S, mitt kära hjärtebarn. Egentligen <em>skulle</em> jag vilja gå över till att enbart köra DVB-S och webb-TV-sändningar (för t.ex. kvällens match, den hade ju varit perfekt att streama över webben och visa på vår vanliga TV). DVB-S har nämligen den stora fördelen att det finns inte mindre än 4 högklassiga kristna TV-kanaler som distribueras via de vanliga satellitplattformarna (Thor/Sirius) som kostar absolut 0,00€ per månad att ta emot detta.</p>
<p>Men då har vi återigen detta: vi bor i "fel land" för att ta emot TV via parabolantenn. Det finns inga lagliga sätt att ta emot de svenskspråkiga baskanalerna via parabol i Finland. :-( Visst, det finns nog en och annan kanal på Viasats och Canal Digitals satellitplattformar som är på svenska, men inte de vanliga SVT-kanalerna. Vi skulle få in TV3 och TV6 i så fall, för 40€ per månad. Känns inte riktigt så kul. Jo, vi får väl in Viasat Hockey också, men... det är inget riktigt bra alternativ trots allt. Det är långa bindningstider på de där parabolpaketen också, dumt nog.</p>
<p>Frågan är om man skulle bli en TV-pirat, trots allt. Men kan man verkligen göra det med berått mod? Skulle jag vara beredd att stå inför Guds vita tron en dag och motivera ett sådant handlande, när jag blivit medveten om den oerhörda nåd Jesus visade mot mig, och mot alla människor, genom att ge sitt liv på korset för just mina personliga synder? Kan jag verkligen då med vett och vilja ge mig in i något som är, i bästa fall, moraliskt tvivelaktigt (i sämsta fall, direkt förkastligt)?</p>
<p>Det är lätt att motivera det med mänskliga argument. Det som kanske skulle vara mest aktuellt i mitt fall är <a href="http://sv.wikipedia.org/wiki/Frikanalspaketet">SVT-paketet</a> (Viasats variant). Detta paket är ingen extrakostnad för SVT att distribuera till mig (som bosatt utanför Sveriges gränser), eftersom de inte vet om att jag existerar. Det är ingen extrakostnad för Viasat, eftersom de redan har detta paket på sin plattform (och satellitutsändningar kostar ju ingenting "per mottagare" så att säga...). Upphovsrättsinnehavarna får ju dock inte sin beskärda del, tyvärr.</p>
<p>Men trots alla dessa förnuftsmässiga argument så känns det ändå inte rätt... Kanske Maxivision-alternativet trots allt ser bäst ut för närvarande.</p>
