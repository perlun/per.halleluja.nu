---
layout: post
status: publish
published: true
title: Grattis, Pelle Mårts!
author:
  display_name: per
  login: per
  email: per@halleluja.nu
  url: http://per.halelluja.nu
author_login: per
author_email: per@halleluja.nu
author_url: http://per.halelluja.nu
wordpress_id: 114
wordpress_url: http://per.halleluja.nu/?p=114
date: !binary |-
  MjAxMC0wMS0yMiAyMzozNDoyNCArMDIwMA==
date_gmt: !binary |-
  MjAxMC0wMS0yMiAyMDozNDoyNCArMDIwMA==
categories:
- Ishockey
- Tre Kronor
tags: []
comments: []
---
<p>Idag <a href="http://svt.se/2.19785/1.1856875/marts_ny_forbundskapten_i_tre_kronor?lid=puff_1858375&amp;lpos=extra_0">läste jag</a> att Pär Mårts tar över rollen som förbundskapten för Tre Kronor efter Bengt-Åke, som tydligen kommit överens med förbundet om att sluta efter den här säsongen. Vad kul, måste jag säga! Pelle Mårts tycker jag är en frisk fläkt i hockeysverige; han har en förståelse av något som jag tror kan ha en mycket positiv påverkan på det svenska hockeyklimatet, nämligen detta: det finns en väsentlig skillnad i hockeykulturen i Kanada jämfört med den i Sverige. Enkelt sagt kan man säga att i Kanada får man lära sig att bli en vinnare, i Sverige får man lära sig att kämpa väl...</p>
<p>(Lite tolkning från min sida där, men Pär talar om just detta ämne i följande klipp från SVT Play: <a href="http://svtplay.se/v/1788072/ishockey/marts__vi_maste_bli_tuffare_for_att_sla_kanada">http://svtplay.se/v/1788072/ishockey/marts__vi_maste_bli_tuffare_for_att_sla_kanada</a>)</p>
<p>Jag tycker dessutom att det är lite mer "driv" i Pär Mårts, för att använda lite Niklas Wikegård-uttryckssätt. Han känns lite piggare, lite mindre "tråkig" än Bengan, som nog gjort sina bästa dagar åtminstone i Tre Kronor (både som spelare och tränare - tack, Bengt-Åke, för det positiva som du gjort för svensk ishockeyrörelse! Du har ju trots allt tagit guld både som spelare och som tränare, icke att förminska eller förringa på något sätt och vis).</p>
<p>Det finns trots allt en anledning att Kanada sedan år 2003 varit i final vartenda VM, frånsett 2006 då Sverige vann mot Tjeckien. (Kanske man kan vara lite fräck och säga att det var just för att Kanada redan var utslaget som Sverige vann... :-)</p>
<p>Nu ser vi fram emot en riktigt intressant säsong 2010/2011 för vårt kära Tre Kronor. Men innan dess så börjar det med en OS-turnering om några veckor, där förhoppningsvis allas vår Peter "Foppa" Forsberg kan vara med. Kom igen, Foppa! Vi tror på en stark insats för dig igen. Dina bästa dagar är inte förbi. Må du ha hälsan med dig och göra ditt livs insats. Amen. :-)</p>
