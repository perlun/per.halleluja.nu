---
layout: post
title:  "Bloggen publicerad"
categories: blogg
---

Sådärja, nu ligger bloggen ute på Internet. Vad kul! :) Av någon anledning tog det drygt 9 månader att lägga ut den. Troligen hade jag någon överambitiös plan om att göra en mer häftig layout eller liknande, men nu när jag kollade på den ikväll så fick jag för mig att lägga ut den som den är. Varför inte, liksom? Hela idén om att en webbsida eller blogg på något vis måste vara så pretentiös är liksom bara så överdriven. Så otroligt ytlig.

Ibland är det skönt att på något sätt bara slappna av lite. Låta saker bli lite som de blir och nöja sig med det. T.ex. det faktum att webbadresserna på denna sida får en extra slash på slutet. Visst, det kanske vore snyggare att få bort den, men hur central är den där grejen *egentligen*? När det till slut kommer till kritan, när vi står inför Guds vita tron för att ta emot den slutliga domen från Herren, vad **spelar då dessa bagateller** för roll? Nej, det finns sannerligen avsevärt viktigare saker här i livet att fokusera på. Till exempel hur vi förhåller oss till Honom, Jesus Kristus, som har dött för våra synder, och för att göra det möjligt för oss att få komma tillbaka til Gud. Det är betydligt viktigare än petitesser som **egentligen** är rätt oväsentliga. Faktiskt.

(Update 18 juli: Passade även på att importera in lite gamla inlägg från 2008-2011 nu. Det är ju en del av mitt digitala arv, så det är lika bra att låta det finnas med här, backupat på GitHub etc, så kan jag radera den gamla versionen av bloggen, MySQL-databasen etc med gott samvete.)
