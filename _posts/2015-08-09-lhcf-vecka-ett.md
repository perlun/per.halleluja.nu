---
layout: post
title:  "LCHF: vecka 1"
categories:
- kost
published: false
---

En diet som fått rätt mycket uppmärksamhet det senaste decenniet är [LCHF](https://sv.wikipedia.org/wiki/Low_Carb_High_Fat). För någon veckan sedan så bestämde jag mig för att prova den.

Orsaken i mitt fall är att jag vill justera min vikt en aning (nedåt, alltså. :smiley:). Jag är inte speciellt intresserad av en massa allmänna "svält"-dieter i stil med "ät mindre, så går du ner". Tycker det känns jobbigt att gå runt och vara hungrig hela tiden. Samma sak med att springa på gymmet var och varannan dag: det lockar inte riktigt mycket, och jag lever dessutom ett så pass hektiskt liv ändå, med jobb och familj så det finns inte hemskt mycket "fritid" över.

Bl.a. av dessa orsaker tycker jag att LCHF är intressant. Jag har lite grann på skämt under förra året sagt att jag kör "high carb, high fat". :smile: De av er som rest med mig på diverse jobbresor och käkat med mig på hotell kanske vet att det legat en del i detta. Jag har varit rätt så duktig på att hitta spännande, söta frukostar i stil med "våfflor med banan", "pannkakor med lönnsirap" osv. Allt i allt goda saker, men blir det för mycket av det så sätter det sig definitivt på magen. Åtminstone i mitt fall är det så.

Hursomhaver. Jag började köra LCHF på allvar i måndags. Märkte faktiskt omedelbart resultat. De första tre dagarna gick jag ner nästan två kilo, enbart genom att lägga om kosten - helt utan extra motion eller liknande. Tittar jag på viktgrafen i iOS Health-app så såg man väldigt tydligt brytpunkten för "före" och "efter" jag  började köra LCHF.

Mot slutet av veckan blev det sedan ett litet bakslag; jag åt av praktiska skäl en lunch som var mer "vanlig" än LCHF. Blev dessutom en Battery (sockerfri visserligen), ett bakverk på fredagsfikat och dessutom chips på kvällen... Det märktes direkt på vikten! Konstigt nog gick jag även upp dagen efter, då jag enbart åt en "dålig" frukost men i övrigt körde en bra LCHF-diet. Men hursomhelst: efter en vecka så ligger jag 2 kilo minus vilket känns bra.

Så, vad har jag då ätit? Tänkte ge några exempel här:

Frukost (en av följande alternativ per dag):

* Turkisk yoghurt (ev. med lite keso inblandat) och frukt/bär.
* 2 kokta ägg i halvor, med majonäs ovanpå.

Ibland har jag även tagit en "surskorpa" (finn crisp modell större) eller ett riskex till, med smör och ost, samt druckit mjölk utspädd med lite vispgrädde. :smile:

Lunch:

* I princip "vanlig" men skippat kolhydratkällan, dvs. potatis/pasta/ris. Istället har jag t.ex tagit turkisk yoghurt/keso-blandningen eller [sallad caprese](http://www.alltomlchf.nu/2011/06/caprese-sallad.html). Brukar göra den på absolut enklast sätt: 1-2 tomater, 1 frp. mozarella (billigaste sorten, typ Coop X-tra). Kryddar med salt och svartpeppar.

Middag:

* Ungefär lika som lunchen. :smiley: Ev. kan man lägga på en klick créme fraiche också om man har lust.

Kvällsfika:

* Bör helst undvikas, men det har väl hänt att jag tagit 1-2 riskex med smör och ost. Absolut inte vanligt bröd! (som jag förr brukade äta mängder av)

Nu i helgen när jag haft lite mer tid passade vi på att laga [parmalindad kyckling med balsamicosås](http://www.alltomlchf.nu/2011/06/parmalindad-kyckling-med-balsamicosas.html). Detta recept har vi faktiskt lagat även förr, dvs. innan jag blev "extrem" med min mat. :wink: Men nu när jag lagade den i lördags så märkte jag att i receptet stod det att man kunde servera det med [blomkålsris](http://www.alltomlchf.nu/2011/03/blomkalsris.html). Det ville jag naturligtvis prova! Lyckligtvis hade vi faktiskt lite blomkål hemma, så jag testade och det funkade riktigt bra. Jobbigt att riva blomkål på rivjärn dock, så dagen efter när vi skulle käka upp det som blev över så körde jag blomkålen i matberedare istället. Det tycker jag var riktigt smidigt.

Får väl se hur länge jag orkar med detta, men har väl tänkt köra en månad eller så och sedan utvärdera hur det känns. Men faktum är att jag tror faktiskt att jag ärligt talat mår bättre av LCHF. Det handlar ju nämligen inte bara om vikt, kalorier och sådana saker. LCHF är en diet som är konstruerad för att försöka förändra de eviga blodsockersvängningarna, genom att förändra kroppens ämnesomsättning. Dessutom tror jag att jag gillar att dieten är ett helt "regelsystem" så att säga. Den är genomtänkt, och är en form av "världsbild kring mat". Den må vara rätt eller fel, men den är åtminstone väl genomtänkt och konsekvent, och bygger på en del idéer om hur vår kropp fungerar.

Jag tror att detta är ett stöd för mig, och det är knappast *enbart* LCHF som gjort att jag gått ner lite i vikt. Det faktum att man tänker mer på vad man äter är naturligtvis bra, men också: LCHF kanske har hjälpt mig att vara lite mer motiverad. Att skippa de där smörgåsarna, i vetskapen om att de innehåller onödigt mycket kolhydrater. Det skulle jag *aldrig* gjort annars! Det var nästan en "helig ko" för mig, att få äta mina mackor, när jag själv ville. **Ingen** skulle få komma och säga till mig vad jag skulle äta eller inte (allra minst min fru!).

Så förhoppningsvis blir utfallet av detta, oavsett om jag "permanentar" LCHF-experimentet eller ej, att jag kanske får lite mer balans i mitt liv, och även om jag skulle välja att gå tillbaka till en mer kolhydratrik diet så kanske jag kan behålla de bästa elementen (typ "undvik att äta en massa mellanmål sent på kvällen"...).

Men faktum är att jag tror faktiskt att åminstone i mitt fall är det enklast att gå "all-in". Att köra gärnet, att ta det helt och hållet och inte att försöka köra lite "mellanmjölksvariant" på något sätt. Typ "skippa mellanmålen på kvällen", punkt. Det tror jag faktiskt är *jobbigare* än att köra en extrem diet hela dagarna. Dels just pga. att (åtminstone i mitt fall) är det skönt att ha hela regelsystemet att luta mig mot. Men sedan kan det ju också finnas biologiska aspekter, just pga. att insulinet och blodsockret jobbar med mig, inte emot mig.
